# Lego Mindstorms intro

LEGO® Education SPIKE™ Prime is dé tool waarmee je kunt leren programmeren. SPIKE Prime is een combinatie van LEGO bouwelementen, gebruiksvriendelijke hardware en een intuïtieve, programmeertaal: Scratch.

De programmeerbare steen (hub of brick) heeft 6 in-/uitvoerpoorten, een 5x5-lichtmatrix, bluetooth-connectiviteit, een luidspreker, een 6-assige gyro, en een oplaadbare batterij. De SPIKE Prime Set bevat daarnaast zeer nauwkeurige motoren en sensoren waarmee je, in combinatie met allerlei kleurige LEGO bouwelementen, leuke robots, dynamische apparaten en andere interactieve modellen kunt ontwerpen en bouwen. Dankzij de vele aansluitingspunten op de hub, de motoren, de sensoren en de nieuwe, grote bouwelementen, verlies je minder tijd met bouwen, en hebben je meer tijd om te leren.

Voor het programmeren wordt gebruik gemaakt van een app. Deze app is te vinden in de appstore of via de link:

https://education.lego.com/nl-nl/downloads/spike-app/software

Na het downloaden en het installeren van de app leer je in hoofdstuk 2 de basisonderdelen, de sensoren en motoren, van SPIKE Prime kennen en leer je hoe je deze onderdelen vanuit een programmeerstack kunt aansturen. Een programmeerstack of programma is een set van commando’s, waarbij ieder commando wordt gegeven in de vorm van een woordblok.

In de hoofdstukken 3 en 4 leer je alles over het laten rijden van de robot, het aansturen van motoren en het gebruik van sensoren. In hoofdstuk 5 leer je hoe je de robot een gekleurde lijn kunt laten volgen. In hoofdstuk 6 wordt uitgelegd wat een variabele is en hoe je deze in Lego Spike kunt maken. Hoofdstuk 7 wordt een voorbeeld gebruikt om duidelijk te maken hoe je variabelen in een programma kunt gebruiken. Hierbij wordt ook uitgelegd wat een operator is en hoe je die kunt gebruiken. Door een afstandsmeter te maken kun je de robot nauwkeurig naar een positie laten rijden zonder dat hiervoor lijnen in de ondergrond nodig zijn. Het werkingsprincipe wordt uitgelegd in hoofdstuk 8, terwijl in hoofdstuk 9 een variantie met het gebruik van een blok aan de orde komt. In de eerste hoofdstukken worden de programmeerstacks nog gegeven, maar later ga je zelf een programma bedenken. Dit doe je door eerste de pseudocode op te stellen. Dit is een overzicht met de stappen in gewone taal dat wordt uitgeschreven voordat het op een computer wordt geprogrammeerd. De pseudocode wordt omgezet in een algoritme; een reeks stapsgewijze instructies voor het voltooien van een taak. Dit wordt vervolgens vertaald in een programma. Zelfs ervaren programmeurs maken regelmatig programmeerfouten, die bugs worden genoemd. Debuggen is het verhelpen van fouten. Aan de hand van een pseudocode kunnen programmeurs problemen (bugs) eenvoudiger vaststellen en verhelpen, en programmeerstappen ontleden.

Deze handleiding bestaat uit een aantal opdrachten die je zelfstandig gaat uitvoeren. Van een aantal opdrachten moet je het resultaat laten zien aan de docent. Deze opdrachten zijn vetgedrukt. Bij de meeste opdrachten werk je in een duo. Een enkele keer werk je in een grotere groep. Dit wordt dan expliciet aangegeven in de opdracht.

```{figure} Figures/Lego_Voorblad.png
---
width: 75%
height: 50%
name: fig_lego_voorblad
align: center
---
Leerlinghandleiding Scratch
```
